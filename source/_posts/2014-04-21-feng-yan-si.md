---
layout: post
title: '冯延巳诗词欣赏'
date: 2014-04-21 05:52
comments: true
categories: 
---
冯延巳 （903--960）又名延嗣，字正中，五代广陵（今江苏省扬州市）人。在南唐做过宰相，生活过得很优裕、舒适。他的词多写闲情逸致辞，文人的气息很浓，对北宋初期的词人有比较大的影响。宋初《钓矶立谈》评其“学问渊博，文章颖发，辩说纵横”，其词集名《阳春集》。

**南乡子**
细雨湿流光，芳草年年与恨长。烟锁凤楼无限事，茫茫，鸾镜鸳衾两断肠。
魂梦任悠扬，睡起杨花满绣床。薄幸不来门半掩，斜阳，负你残春泪几行。

**鹊踏枝**
谁道闲情抛弃久？每到春来，惆怅还依旧。日日花前常病酒，不辞镜里未颜瘦。
河畔青芜堤上柳，为问新愁，何事年年有？独立小桥风满袖，平林新月人归后。

**采桑子**
花前失却游春侣，独自寻芳。满目悲凉。纵有笙歌亦断肠。　
林间戏蝶帘间燕，各自双双。忍更思量，绿树青苔半夕阳。

**忆江南**
去岁迎春楼上月。正是西窗，夜凉时节。玉人贪睡坠钗云。粉销妆薄见天真。
人非风月长依旧。破镜尘筝，一梦经年瘦。今宵帘幕飏花阴。空余枕泪独伤心。

**鹊踏枝**
六曲阑干偎碧树，杨柳风轻，展尽黄金缕。谁把钿筝移玉柱？穿帘海燕又飞去。
满眼游丝兼落絮，红杏开时，一霎清明雨。浓睡觉来莺乱语，惊残好梦无寻处。